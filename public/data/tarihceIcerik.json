[
    {
        "id":1,
        "image":"/homeImg/eskiEgeUni1.jpg",
        "title":"Ege Üniversitesi Tarihçesi",
        "paragraph":"Ege Üniversitesi, Türkiye’nin dördüncü üniversitesi olarak 20 Mayıs 1955 tarihli 9013 sayılı Resmi Gazete'de yayınlanan 6595 sayılı Ege Üniversitesi adıyla İzmir'de bir üniversite kurulması hakkında Kanun ile kurulmuş ve 5 Kasım 1955 tarihinde, eğitim-öğretim hayatına başlamıştır. Ege Üniversitesi´nin ilk fakülteleri,1955 yılında kurulan Tıp ve Ziraat Fakülteleridir. Aynı öğretim yılı içinde Yüksek Hemşirelik Okulu açılmıştır.Yaklaşık yirmi yıllık bir zaman diliminde kuruluş sürecini tamamlayan Ege Üniversitesi´nde, değişik tarihlerde birçok fakülte,enstitü ve yüksekokul açılmıştır. 1982 yılında Ege Üniversitesi’nin ikiye bölünmesi ile Dokuz Eylül Üniversitesi kurulmuş,birçok fakülte ve yüksekokul Dokuz Eylül Üniversitesi’ne devredilmiştir. Ayrıca Ege Üniversitesi’nin çeşitli il ve ilçelerdeki fakülte ve yüksekokulları, Afyon Kocatepe, Pamukkale, Celal Bayar, Adnan Menderes Üniversitelerinin ilk fakülte ve yüksekokullarını oluşturmuştur. Türkiye’nin en köklü yükseköğretim kurumlarından olan Ege Üniversitesi, “Araştırma Üniversitesi” ünvanına sahip,Türkiye’nin ilk Kurumsal Tam Akreditasyon Belgesini almış, Öğrenci memnuniyetinde A Plus bir seviyede ve “Öğrencilerin Kariyer Gelişimini En Etkin Şekilde Destekleyen Üniversite” ödülünü alan ilk ve tek üniversite olarak başarılarıyla Türk yükseköğretim sistemimize örnek, öncü bir üniversitedir."
    }
]